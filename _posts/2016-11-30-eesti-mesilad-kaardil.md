---
published: true
categories: mesindus
layout: post
title: Eesti mesilad kaardil
---
Aadressil [mesilad.mesindus.ee](https://mesilad.mesindus.ee/) on detsembri algusest võimalik tutvuda uue Eesti mesilate kaardiga, mis kasutab [PRIA kaardi](https://kls.pria.ee/kaart/) ja [mahepõllumajanduse registri](http://www.pma.agri.ee/index.php?id=104&sub=128&sub2=319) mesilate andmeid. Peamised erinevused PRIA kaardiga võrreldes:

- kaarti on oluliselt lihtsam kasutada ja see on spetsiaalselt mesilaste andmetele mõeldud,
- kaardil on lisaks mesilate andmekihile võimalik sisse lülitada korjeala puhverkiht raadiusega 2 km mesilast,
- kaardil on eraldi tähistatud tava- ja mahemesilad ning mahemesindusele üleminevad mesilad (vastavalt kollase, rohelise ja oranžiga),
- ühe nupuvajutusega saab kaardil liikuda enda asukohale (näiteks mesilas olles),
- veebiaadressi abil saab viidata konkreetsele asukohale (näiteks [Kesselaid](https://mesilad.mesindus.ee/#10/58.6328/23.4241)):

![Kesselaid](https://raw.githubusercontent.com/tormi/tormi.github.io/master/_posts/kesselaid.png)

Mesilakaardi arendamise käigus registreerisin ka oma mesila ning saadud kogemuse põhjal koostasin [mesila PRIA's registreerimise lühijuhendi](https://honeymarket.github.io/mesilad.mesindus.ee) (viide olemas ka mesilakaardil). Uued andmed kantakse kaardile 1 kord ööpäevas (öösel).

Lisaks saab teemast lugeda [ajakirja "Mesinik" detsembrikuu numbrist](http://www.mesinikeliit.ee/failid/mesinik/6_2016.pdf).
